{
  "contexts": [
    {
      "id": "ukazka_1",
      "text": "Z webovej poradne\n(upravené)\n\nBežecký alebo behací? – Technické zariadenie, ktoré sa používa na behanie vo fitnescentrách, \nsa správne nazýva behací pás alebo bežecký pás?\n\nZ jazykového hľadiska sú správne pomenovania bežiaci pás a bežecký pás. Spojenie behací \npás neodporúčame používať, lebo v slovenčine sa význam „určený na behanie“ vyjadruje \nustálene prídavným menom bežecký, napr. bežecká trať, bežecká dráha, bežecká trasa, bežecký \nokruh, bežecký areál. Pomenovanie bežiaci pás sa ustálene používa ako technický termín \nvo všeobecnejšom význame „zariadenie na plynulú dopravu, dopravný pás“ (porov. heslá \nbežiaci a pás v slovníkoch na slovnik.juls.savba.sk a v Kultúre slova, 2021, roč. 55, č. 1,\ns. 61). Označenie bežiaci pás možno použiť aj v súvislosti s prístrojom slúžiacim na behanie \n(v interiéri), lebo pás vykonáva rovnaký pohyb ako dopravníkový pás, teda pomenovanie je \nmotivované činnosťou, ktorú vykonáva. Slovné spojenie možno prípadne spresniť prídavným \nmenom tréningový, t. j. tréningový bežiaci pás. Správny je aj názov bežecký pás, ktorý sa\nv súčasnej jazykovej praxi používa častejšie. Pri tomto pomenovaní sme sa stretli s námietkami, \nže bežecký pás sa nepoužíva iba na behanie, ale aj na chôdzu, takže je jeho pomenovanie \nnepresné. Myslíme si však, že výraz bežecký pás dostatočne plní identifikačnú a komunikačnú \nfunkciu pomenovania tréningového stroja. Keď treba zdôrazniť, že pohyblivý pás je určený\nna beh aj na chôdzu, môže sa použiť pomenovanie bežecký a chodecký pás. Dodávame, že\nv súčasnosti sa na internete ponúkajú aj špeciálne bežiace pásy pre chodcov so zodpovedajúcim \nnázvom chodecký pás."
    },
    {
      "id": "ukazka_2",
      "text": "Haiku\n\nText A\nJack Kerouac – Americké haiku\n\nV mojej lekárničke\nzimná mucha\numrela na starobu\n\nText C\nJán Štrasser – Slovenské haiku\n\nU nás doma po našom:\nHaiku, haiečku,\nhaiku zelený…\n\nText B\nJack Kerouac – Haiku\n\nVčela!\nČo na mňa zízaš?\nVeď ja nie som kvet!\n\nText D\nJán Štrasser – haiku\n\nPo nás potopa?\nTo by sa nám hodilo,\nje však pred nami."
    },
    {
      "id": "ukazka_3",
      "text": "Jedinečný prístroj vo Zvolene:\nNeuveríte, akých pacientov skenuje toto „CT-čko“!\n\nVeľký stroj, ešte väčšia pomoc! Slovensko má unikátny 3D CT skener na drevo. Nachádza \nsa v lesníckom biotechnologickom parku vo Zvolene.\n\nZa pár minút dokáže vyhotoviť snímku vnútra drevnej guľatiny a odhalí prípadné chyby dreva, \nktoré sa neskôr odstránia. Ide o jedinečnú **technológiu** počítačovej tomografie, ktorá umožňuje \nvytvoriť trojrozmerný model každej guľatiny, čo výrazne pomôže lesníkom aj spracovateľom \ndreva. Takýchto CT prístrojov je iba 15 na svete, slovenský skener je jedinečný aplikáciou na \nlistnaté stromy.\n\nNový 3D CT skener na stromy aj s linkou za 4,5 milióna eur prevádzkuje Centrum **excelentnosti**\nlesnícko-drevárskeho komplexu LignoSilva Národného lesníckeho centra (NLC) vo Zvolene.\n\n„Je unikátny tým, že vytvára aplikácie na optimálne využitie listnatej guľatiny. Všetky nasadené\nCT skenery na svete pracujú s ihličnatou guľatinou. Vytvára sa tu priestor na skenovanie \nlistnatého dreva, z ktorého sa vyrábajú výrobky s vysokou pridanou **hodnotou**. Čiže aj luxusné, \nako sú napríklad pažby zbraní, športové potreby, hudobné nástroje, dubové sudy. Tu sa používa \nnajkvalitnejšie **drevo**,“ vyzdvihuje jedinečnosť prístroja vedúci centra Tomáš Gergeľ. Stromy sú \nrôznorodé, každý je jedinečný a má svoje vnútorné chyby. „My týmto skenerom zistíme polohu \nchýb a tvar a na základe toho zatriedime guľatinu a rozmanipulujeme ju tak, aby sa z nej dali \nvyrobiť výrobky s rôznym zameraním,“ dodáva.\n\n27. 10. 2023, www.cas.sk, upravené"
    },
    {
      "id": "ukazka_4",
      "text": "**_Realitný trh_**\n\n**__Družstevná ulica, Bratislava III__**\n\n**Typ: predaj**\n**Druh: 4-izbový byt**\n**Stav: novostavba**\n**Cena: v texte**\n**Provízia zahrnutá v cene: áno**\n**ID inzerátu: 7654321**\n\nHľadáte ideálne nové bývanie? Naša realitná \nkancelária vám ponúka na predaj parádny \n4-izbový byt v bytovom dome nachádzajúcom \nsa na rozhraní dvoch bratislavských mestských \nčastí – Nového Mesta a Ružinova.\nNehnuteľnosť je v štádiu holobytu s možnosťou dokončenia podľa vašich predstáv. \nDispozícia bytu: predsieň, dvakrát spálňa, obývacia izba, kuchyňa s jedálňou, odkiaľ je vstup \nna veľkorysý balkón (viac ako 30 m2), dvakrát kúpeľňa s toaletou.\nK bytu prináleží parkovacie miesto v podzemnej garáži (v cene), takže nebudete mať žiadny \nproblém s preplneným parkoviskom!\nCelková plocha vrátane balkóna je viac ako 140 m2. Byt sa nachádza na 7. podlaží bytového domu \nv strategickej časti mesta v širšom centre s kompletnou občianskou vybavenosťou (maloobchody, \nobchodné reťazce, školy, služby…).\nFoto je ilustračné. Odkaz na virtuálnu prehliadku a ďalšie info vrátane ceny zašlem na požiadanie.\nNeváhajte ma kontaktovať! Som 24/7 na čísle 0900 123 456 a na e-maile makler@realitka.com."
    },
    {
      "id": "ukazka_5",
      "text": "Paolo Coelho – Alchymista\n(úryvok, upravené)\n\n– Čo mám robiť teraz? – spýtal sa chlapec.\n– Pokračuj v ceste k pyramídam, – odvetil Alchymista. – A naďalej si všímaj znamenia. Tvoje \nsrdce ti ukáže, kde je poklad.\n– Ešte toto som sa mal naučiť?\n– Nie, – odvetil Alchymista. – Ešte musíš vedieť toto: vždy, ešte pred uskutočnením sna, \nDuša sveta chce vedieť, čo si sa na svojej ceste naučil. Nerobí to zo zlomyseľnosti, ale preto, \nlebo chce, aby sme spolu s našimi snami dostali aj lekcie, ktoré môžeme dostať len vtedy, keď \nideme za splnením snov. A práve to je okamih, keď sa väčšina ľudí vzdá. My v našej reči púšte \ntomu hovoríme „zomrieť vo chvíli, keď na obzore už vidieť datľové háje“. Každé hľadanie sa \nzačína šťastím začiatočníka. A vždy sa končí skúškou dobyvateľa.\n\nSantiago si spomenul na staré príslovie svojho rodného kraja. Hovorí, že najtemnejšia noc \nje práve pred svitaním."
    },
    {
      "id": "ukazka_6",
      "text": "Milan Lasica, Július Satinský – Soirée\n(úryvok, upravené)\n\nL: Celý čas som sa pretvaroval. Vy ste chodili po svete a ja som sedel doma a pretvaroval \nsom sa. Tváril som sa, že sa učím, ale neučil som sa. Robil som nákresy. Chcel som objaviť \nlietadlo.\nS: Lietadlo už dávno objavili!\nL: To som práve nevedel. K nám na vidiek sa to nedostalo. Robil som si nákresy – malé, väčšie, \ncelkom veľké. Keby mi ich učiteľ nebol zhabal, tak dnes nesedíme tu, ale v mojom lietadle \nsa vznášame nad Himalájami. _(Obaja letia nad Himalájami.)_ Páčia sa vám Himaláje?\nS: Ujde to. Jano, čo robíš na Himalájach? Hybaj domov, prepadne ti vízum!\nL: A v škole som tiež lietal, iba po chodbách, dával som spolužiakom podnožky, aby som zistil \npríčiny voľného pádu. A doma som nespal, len som sa tváril, že spím. Robil som si nákresy, \nvýpočty…\nS: A prišli ste na niečo?\nL: V tom čase vznikol prvý variant môjho prístroja – spola výťah, spola lietadlo a ešte sa \nto dá použiť aj ako kladivo. Výhoda tohto výťahu je v tom, že hoci ho namontujete do \n\npäťposchodového domu, môžete sa v ňom vyviezť až na tridsiate druhé poschodie.\nS: Ako je to možné?\nL: Tak, že som do toho výťahu namontoval tridsaťdva gombíkov! A to je už len krok k dobytiu \ncelého vesmíru! Ešte pár gombíkov a sme tam!"
    },
    {
      "id": "ukazka_7",
      "text": "– Valaská škola mravúv stodola\n(úryvok, upravené)\n\nDobrá dieta prodlužuje letá\nHippokrates takrečený doktor znamenitý\nnikdy obeda nejedal, s večerú byl sytý.\nS tú dietú se zadržal do starého veku,\nvždy byl zdravý, a jinšého neužíval léku.\nNikdy nemoci necítil, snad by byl dluhšej žil,\nkdyby se byl z pritrefení z rebríka nezabil.\n__Salernusové prísloví__ opakujú mnozí:\nže krátká večera nočnej lehkosti osoží.\nVšak ale jestli žalúdek nemá čo tráviti,\nmúže ze svú pálčivosťú krvi uškoditi.\nZlý obed, hojná večera posluhuje k zdraví,\nneb žalúdek v nočném spaní lépej jídlo tráví.\n\nVysvetlivky\nHippokrates – starogrécky lekár\nSalernus – taliansky lekár a alchymista"
    },
    {
      "id": "ukazka_8",
      "text": "Romain Rolland – Peter a Lucia\n(úryvok, upravené)\n\nVošli do chrámu. Nad hlavami im hrkútal holub. Posledný zvuk zvonku. Paríž zmĺkol. Voľné \nnebesá ustúpili. **Velebné** tóny organa, veľké klenby, kamenná a zvuková opona ich oddelila od \nsveta.\n\nZastavili sa v bočnej lodi, medzi druhým a tretím oltárom, vľavo od vchodu. Schúlili sa vo \nvýklenku piliera na schodoch, ukrytí pred pohľadmi ostatných ľudí. __Chrbtom boli obrátení k chóru, \na keď zdvihli zrak, videli štít oltára, kríž a farebné obloky bočnej kaplnky.__ Krásne starodávne \nspevy plakali zbožnou melanchóliou. Peter a Lucia, dvaja mladí pohania, držali sa za ruky pred \nsvojím veľkým priateľom v chráme ponorenom do smútku. A obidvaja súčasne tíško šeptali:\n– Ty veľký náš priateľ, pred tvojou tvárou si ho beriem, pred tvojou tvárou si ju beriem. Spoj \nnás! Vidíš naše srdcia."
    }
  ],
  "questions": [
    {
      "id": "01",
      "task_type": "mcq",
      "context_id": "ukazka_1",
      "question": "Ktoré pomenovania interiérového zariadenia určeného na beh sú na základe ukážky 1\nnajvhodnejšie?",
      "options": {
        "A": "bežecký pás a bežiaci pás",
        "B": "tréningový pás a behací pás",
        "C": "bežiaci pás a tréningový pás",
        "D": "chodecký pás a behací pás"
      },
      "answer": {
        "correct_option": "A"
      }
    },
    {
      "id": "02",
      "task_type": "mcq",
      "context_id": "ukazka_1",
      "question": "Webová poradňa sa v odpovedi v ukážke 1",
      "options": {
        "A": "odvoláva na tradičný jazykovedný časopis.",
        "B": "vyjadruje iba k používaniu dvojslovných spojení.",
        "C": "stavia zamietavo k používaniu ustálených výrazov.",
        "D": "vyhýba pripomienkam používateľov jazyka."
      },
      "answer": {
        "correct_option": "A"
      }
    },
    {
      "id": "03",
      "task_type": "mcq",
      "context_id": "ukazka_1",
      "question": "Ukážka 1 sa týka predovšetkým",
      "options": {
        "A": "štylistiky.",
        "B": "morfológie.",
        "C": "syntaxe.",
        "D": "lexikológie."
      },
      "answer": {
        "correct_option": "D"
      }
    },
    {
      "id": "04",
      "task_type": "mcq",
      "context_id": "ukazka_1",
      "question": "Ktoré znaky jazykového štýlu nájdeme v ukážke 1?",
      "options": {
        "A": "verejnosť, dialogickosť, variabilnosť",
        "B": "variabilnosť, súkromnosť, dialogickosť",
        "C": "verejnosť, monologickosť, presnosť",
        "D": "presnosť, monologickosť, súkromnosť"
      },
      "answer": {
        "correct_option": "C"
      }
    },
    {
      "id": "05",
      "task_type": "mcq",
      "context_id": "ukazka_1",
      "question": "Slovo všeobecnejší predstavuje druhý stupeň",
      "options": {
        "A": "pravidelného stupňovania prísloviek.",
        "B": "pravidelného stupňovania prídavných mien.",
        "C": "nepravidelného stupňovania prísloviek.",
        "D": "nepravidelného stupňovania prídavných mien."
      },
      "answer": {
        "correct_option": "B"
      }
    },
    {
      "id": "06",
      "task_type": "short_text",
      "context_id": "ukazka_1",
      "question": "Vypíšte z nasledujúcej vety to slovo, v ktorom v prúde reči dochádza k znelostnej\nasimilácii/spodobovaniu.\n\nVýraz bežecký pás dostatočne plní identifikačnú a komunikačnú funkciu pomenovania \ntréningového stroja.",
      "options": null,
      "answer": {
        "accepted": [
          "pás"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "07",
      "task_type": "short_text",
      "context_id": "ukazka_1",
      "question": "Napíšte slovo chôdza v tvare genitívu singuláru.",
      "options": null,
      "answer": {
        "accepted": [
          "chôdze",
          "k chôdze",
          "do chôdze",
          "z chôdze",
          "od chôdze",
          "bez chôdze",
          "pri chôdze",
          "o chôdze",
          "po chôdze",
          "na chôdze",
          "v chôdze",
          "vo chôdze",
          "ku chôdze",
          "zo chôdze"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "08",
      "task_type": "short_text",
      "context_id": "ukazka_1",
      "question": "Doplňte správny jednoslovný jazykovedný termín do nasledujúcej vety.\n\nPodľa vzájomného vzťahu medzi ich významami slovesá bežať a utekať sú .",
      "options": null,
      "answer": {
        "accepted": [
          "synonymá",
          "synonymami",
          "synonymné",
          "rovnoznačné"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "09",
      "task_type": "mcq",
      "context_id": "ukazka_2",
      "question": "Ktorý spoločný prvok majú texty A a D v ukážke 2?",
      "options": {
        "A": "Básnickú otázku.",
        "B": "Prekvapivý posledný verš.",
        "C": "Sylabický verš.",
        "D": "Rovnakú stopovú organizáciu."
      },
      "answer": {
        "correct_option": "B"
      }
    },
    {
      "id": "10",
      "task_type": "mcq",
      "context_id": "ukazka_2",
      "question": "Z ukážky 2 vyplýva, že haiku je",
      "options": {
        "A": "satirická rýmovaná báseň.",
        "B": "baladická báseň.",
        "C": "báseň v próze.",
        "D": "krátka lyrická báseň."
      },
      "answer": {
        "correct_option": "D"
      }
    },
    {
      "id": "11",
      "task_type": "mcq",
      "context_id": "ukazka_2",
      "question": "Klasická japonská báseň haiku sa skladá z troch veršov s počtami slabík 5 – 7 – 5.\nKtorý text z ukážky 2 túto požiadavku spĺňa?",
      "options": {
        "A": "Haiku v texte A",
        "B": "Haiku v texte B",
        "C": "Haiku v texte C",
        "D": "Haiku v texte D"
      },
      "answer": {
        "correct_option": "D"
      }
    },
    {
      "id": "12",
      "task_type": "mcq",
      "context_id": "ukazka_2",
      "question": "Ktorá charakteristika platí pre text B?",
      "options": {
        "A": "Dodržiava sa v ňom rytmicko-syntaktický paralelizmus.",
        "B": "Využíva sa v ňom technika prúdu autorovho vedomia.",
        "C": "Jeho kompozičným prvkom je nespoľahlivosť v rozprávaní.",
        "D": "Jeho najvýraznejším znakom je opakujúci sa veršový presah."
      },
      "answer": {
        "correct_option": "A"
      }
    },
    {
      "id": "13",
      "task_type": "mcq",
      "context_id": "ukazka_2",
      "question": "Celý názov textu D je",
      "options": {
        "A": "Skeptické haiku.",
        "B": "Idealistické haiku.",
        "C": "Optimistické haiku.",
        "D": "Materialistické haiku."
      },
      "answer": {
        "correct_option": "A"
      }
    },
    {
      "id": "14",
      "task_type": "short_text",
      "context_id": "ukazka_2",
      "question": "Doplňte chýbajúcu časť literárnovedného termínu do nasledujúcej vety.\n\nHaiku v texte C obsahuje narážku na ľudovú .",
      "options": null,
      "answer": {
        "accepted": [
          "(ľudovú) pieseň",
          "(ľudovú) slovesnosť",
          "ľudovú pieseň",
          "ľudovú slovesnosť",
          "pieseň",
          "slovesnosť"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "15",
      "task_type": "short_text",
      "context_id": "ukazka_2",
      "question": "Vypíšte z ukážky 2 to sloveso, ktorému zodpovedajú morfologické kategórie:\n2. osoba, singulár, prítomný čas, oznamovací spôsob, nedokonavý vid.",
      "options": null,
      "answer": {
        "accepted": [
          "zízaš"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "16",
      "task_type": "short_text",
      "context_id": "ukazka_2",
      "question": "Doplňte do nasledujúcej vety jednoslovný jazykovedný termín.\n\nCudzie slovo haiku nemá v slovenčine žiadny skloňovací vzor, teda je .",
      "options": null,
      "answer": {
        "accepted": [
          "nesklonné",
          "nesklonným",
          "neohybné",
          "neohybným"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "17",
      "task_type": "mcq",
      "context_id": "ukazka_3",
      "question": "Ktoré tvrdenie o 3D CT skeneri je podľa ukážky 3 pravdivé?",
      "options": {
        "A": "Môžu sa pomocou neho selektovať stromy vhodné na výrub.",
        "B": "Dokáže spoľahlivo zistiť vnútorné kazy v guľatine z ihličnanov.",
        "C": "Je jedinečný svojím použitím na všetky druhy našich drevín.",
        "D": "Je unikátny v porovnaní s ostatnými podobnými prístrojmi."
      },
      "answer": {
        "correct_option": "D"
      }
    },
    {
      "id": "18",
      "task_type": "mcq",
      "context_id": "ukazka_3",
      "question": "Ktoré tvrdenie nevyplýva z ukážky 3?",
      "options": {
        "A": "Národné lesnícke centrum vo Zvolene je nadradené komplexu LignoSilva.",
        "B": "Tomáš Gergeľ je vedúcim vývoja v Národnom lesníckom centre vo Zvolene.",
        "C": "Z rôznych druhov dreva môže byť vo Zvolene skenované napríklad dubové.",
        "D": "3D CT skener je cenným prírastkom biotechnologického parku vo Zvolene."
      },
      "answer": {
        "correct_option": "B"
      }
    },
    {
      "id": "19",
      "task_type": "mcq",
      "context_id": "ukazka_3",
      "question": "Na základe ukážky 3 možno tvrdiť, že jej autor v titulku využil",
      "options": {
        "A": "anafotu.",
        "B": "nonsens.",
        "C": "metaforu.",
        "D": "podobenstvo."
      },
      "answer": {
        "correct_option": "C"
      }
    },
    {
      "id": "20",
      "task_type": "mcq",
      "context_id": "ukazka_3",
      "question": "Čo majú spoločné zvýraznené slová **technológia**, **excelentnosť**, **hodnota** z ukážky 3?",
      "options": {
        "A": "Sú to konkrétne podstatné mená.",
        "B": "Sú to abstraktné podstatné mená.",
        "C": "Sú to podstatné mená ženského rodu skloňujúce sa podľa rovnakého vzoru.",
        "D": "Sú to podstatné mená ženského rodu skloňujúce sa podľa dvoch rôznych vzorov."
      },
      "answer": {
        "correct_option": "B"
      }
    },
    {
      "id": "21",
      "task_type": "mcq",
      "context_id": "ukazka_3",
      "question": "Slová biotechnologický, tomografia, skener zaraďujeme",
      "options": {
        "A": "k odborným výrazom.",
        "B": "k slangovým slovám.",
        "C": "k eufemizmom.",
        "D": "k archaizmom."
      },
      "answer": {
        "correct_option": "A"
      }
    },
    {
      "id": "22",
      "task_type": "short_text",
      "context_id": "ukazka_3",
      "question": "Doplňte do nasledujúcej vety jednoslovný termín.\n\nV ukážke 3 sa v úvodzovkách nachádza Tomáša Gergeľa.",
      "options": null,
      "answer": {
        "accepted": [
          "citát",
          "citácia",
          "výrok",
          "výpoveď",
          "prehovor",
          "replika"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "23",
      "task_type": "short_text",
      "context_id": "ukazka_3",
      "question": "Ktoré interpunkčné znamienko slúži v ukážke 3 na vytváranie dojmu senzácie/rozruchu?",
      "options": null,
      "answer": {
        "accepted": [
          "(znamienko) výkričník",
          "(znamienko) !",
          "výkričník",
          "!"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "24",
      "task_type": "short_text",
      "context_id": "ukazka_3",
      "question": "Pomenujte vetný člen zvýraznený v nasledujúcej vete.\n\nTu sa používa najkvalitnejšie **drevo**.",
      "options": null,
      "answer": {
        "accepted": [
          "podmet",
          "subjekt"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "25",
      "task_type": "mcq",
      "context_id": "ukazka_4",
      "question": "Podľa ukážky 4 je na predaj",
      "options": {
        "A": "veľkometrážny byt v novostavbe s veľkým šatníkom.",
        "B": "nedokončený byt s priestranným balkónom.",
        "C": "nehnuteľnosť na najvyššom poschodí s podzemným parkovaním.",
        "D": "lukratívna nehnuteľnosť vyobrazená na fotografii."
      },
      "answer": {
        "correct_option": "B"
      }
    },
    {
      "id": "26",
      "task_type": "mcq",
      "context_id": "ukazka_4",
      "question": "Ktoré tvrdenie vyplýva z ukážky 4?",
      "options": {
        "A": "Byt má v jednej z dvoch spální vstup do kúpeľne.",
        "B": "Kúpna cena bytu v eurách je uvedená v texte inzerátu.",
        "C": "Výhľad z bytu je na dve bratislavské mestské časti.",
        "D": "Inzerent považuje kuchyňu s jedálňou za samostatnú izbu."
      },
      "answer": {
        "correct_option": "D"
      }
    },
    {
      "id": "27",
      "task_type": "mcq",
      "context_id": "ukazka_4",
      "question": "Ktoré tvrdenie nevyplýva z ukážky 4?",
      "options": {
        "A": "Inzerent podá podrobnejšie informácie o byte po kontaktovaní záujemcom.",
        "B": "Inzerent zastupuje realitnú kanceláriu ponúkajúcu predmetnú nehnuteľnosť.",
        "C": "Predmetná nehnuteľnosť je jednou z noviniek v ponuke realitnej kancelárie.",
        "D": "Predmetná nehnuteľnosť sa nachádza v dobrej lokalite mimo periférie mesta."
      },
      "answer": {
        "correct_option": "C"
      }
    },
    {
      "id": "28",
      "task_type": "mcq",
      "context_id": "ukazka_4",
      "question": "Ukážka 4 predstavuje",
      "options": {
        "A": "vecný úradný text.",
        "B": "vecný neformálny text.",
        "C": "súvislý odborný text.",
        "D": "nesúvislý odborný text."
      },
      "answer": {
        "correct_option": "B"
      }
    },
    {
      "id": "29",
      "task_type": "mcq",
      "context_id": "ukazka_4",
      "question": "Slohový útvar/žáner obsahujúci výrazové prostriedky z viacerých jazykových štýlov je",
      "options": {
        "A": "polysémický.",
        "B": "subjektívny.",
        "C": "objektívny.",
        "D": "hybridný."
      },
      "answer": {
        "correct_option": "D"
      }
    },
    {
      "id": "30",
      "task_type": "short_text",
      "context_id": "ukazka_4",
      "question": "Vypíšte z ukážky 4 slovo označujúce odmenu za sprostredkovanie obchodu.",
      "options": null,
      "answer": {
        "accepted": [
          "Provízia",
          "provízia"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "31",
      "task_type": "short_text",
      "context_id": "ukazka_4",
      "question": "Napíšte názov slovotvorného postupu, ktorým vznikli slová novostavba a maloobchod.",
      "options": null,
      "answer": {
        "accepted": [
          "skladaním",
          "skladanie",
          "kompozíciou",
          "kompozícia"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "32",
      "task_type": "short_text",
      "context_id": "ukazka_4",
      "question": "Doplňte do nasledujúcej vety správny názov slohového postupu.\n\nVo zvýraznenej časti ukážky 4 sa uplatnil slohový postup.",
      "options": null,
      "answer": {
        "accepted": [
          "informačný (slohový postup)",
          "informačný",
          "informatívny (slohový postup)",
          "informatívny"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "33",
      "task_type": "mcq",
      "context_id": "ukazka_5",
      "question": "Z ukážky 5 vyplýva, že chlapec Santiago",
      "options": {
        "A": "pátra po tajomstvách pyramíd.",
        "B": "sa pýta, ako naplniť svoj sen.",
        "C": "počúva, čo vraví Duša sveta.",
        "D": "hľadá staroveké artefakty."
      },
      "answer": {
        "correct_option": "B"
      }
    },
    {
      "id": "34",
      "task_type": "mcq",
      "context_id": "ukazka_5",
      "question": "Ktoré tvrdenie o Alchymistovi vyplýva z ukážky 5?",
      "options": {
        "A": "Sprevádza chlapca na cestách.",
        "B": "Radí všetkým pocestným.",
        "C": "Ovláda jazyk púšte.",
        "D": "Je osamelým pustovníkom."
      },
      "answer": {
        "correct_option": "C"
      }
    },
    {
      "id": "35",
      "task_type": "mcq",
      "context_id": "ukazka_5",
      "question": "Ktoré vysvetlenie zodpovedá poslednej vete ukážky 5?",
      "options": {
        "A": "Niekedy aj cesta môže byť cieľom.",
        "B": "Tesne pred dosiahnutím cieľa sa niet čoho obávať.",
        "C": "Blížiacemu sa cieľu predchádzajú ťažkosti.",
        "D": "Človek sa často vzdáva pred cieľom."
      },
      "answer": {
        "correct_option": "C"
      }
    },
    {
      "id": "36",
      "task_type": "mcq",
      "context_id": "ukazka_5",
      "question": "Čo Alchymista Santiagovi neporadil?",
      "options": {
        "A": "Sleduj pozorne cestu, všeličo ti môže odhaliť cieľ.",
        "B": "Používaj vždy rozum, ten je na ceste najdôležitejší.",
        "C": "Vytrvaj na ceste, aj keď je dosiahnutie cieľa náročné.",
        "D": "Ver vlastnému citu, ten ťa povedie správnym smerom."
      },
      "answer": {
        "correct_option": "B"
      }
    },
    {
      "id": "37",
      "task_type": "mcq",
      "context_id": "ukazka_5",
      "question": "Rozprávač v ukážke 5 je",
      "options": {
        "A": "vševediaci a nezúčastňuje sa na deji.",
        "B": "objektívny a do deja zasahuje okrajovo.",
        "C": "subjektívny a zúčastňuje sa na deji.",
        "D": "priamy a do deja zasahuje okrajovo."
      },
      "answer": {
        "correct_option": "A"
      }
    },
    {
      "id": "38",
      "task_type": "short_text",
      "context_id": "ukazka_5",
      "question": "Vypíšte z poslednej priamej reči dvojicu slov s opačným významom.",
      "options": null,
      "answer": {
        "accepted": [
          "začína sa - končí sa",
          "začína sa, končí sa",
          "začínať sa - končiť sa",
          "začínať sa, končiť sa",
          "začína - končí",
          "začína, končí",
          "začína končí",
          "začínať - končiť",
          "začínať, končiť",
          "začínať končiť"
        ],
        "normalize": [
          "trim",
          "casefold",
          "collapse_ws",
          "normalize_dashes"
        ]
      }
    },
    {
      "id": "39",
      "task_type": "short_text",
      "context_id": "ukazka_5",
      "question": "Rozdeľte slovo lekcia správne na slabiky. Slabiky jednoznačne oddeľte (napr. pomocou\nspojovníka alebo výraznou medzerou)!",
      "options": null,
      "answer": {
        "accepted": [
          "lek-ci-a",
          "lek...ci...a",
          "lek ci a"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "40",
      "task_type": "short_text",
      "context_id": "ukazka_5",
      "question": "Pomenujte vetnú melódiu, ktorou sa vyznačuje nasledujúca veta z ukážky 5.\n\nČo mám robiť teraz?",
      "options": null,
      "answer": {
        "accepted": [
          "klesavá (melódia)",
          "klesavá",
          "klesavá melódia",
          "klesajúca (melódia)",
          "klesajúca",
          "klesajúca melódia",
          "(konkluzívna) kadencia",
          "konkluzívna kadencia",
          "kadencia",
          "uspokojivá končiaca (melódia)",
          "uspokojivá končiaca",
          "uspokojivá končiaca melódia"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "41",
      "task_type": "mcq",
      "context_id": "ukazka_6",
      "question": "Ktoré tvrdenie o L je podľa ukážky 6 pravdivé?",
      "options": {
        "A": "Podieľal sa na vynáleze výťahu.",
        "B": "Prial si cestovať a spoznávať tak svet.",
        "C": "Túžil po skonštruovaní lietadla.",
        "D": "Chcel na vlastnej koži zažiť voľný pád."
      },
      "answer": {
        "correct_option": "C"
      }
    },
    {
      "id": "42",
      "task_type": "mcq",
      "context_id": "ukazka_6",
      "question": "Humor v ukážke 6 je postavený predovšetkým na",
      "options": {
        "A": "zobrazovaných komických situáciách.",
        "B": "navonok nezmyselnej konverzácii.",
        "C": "idealizovaných postavách.",
        "D": "typizovaných postavách."
      },
      "answer": {
        "correct_option": "B"
      }
    },
    {
      "id": "43",
      "task_type": "mcq",
      "context_id": "ukazka_6",
      "question": "Prekvapujúci komický nápad porušujúci logiku situácie, ktorý často využívali aj Lasica\na Satinský, sa nazýva",
      "options": {
        "A": "hyperbola.",
        "B": "derniéra.",
        "C": "pointa.",
        "D": "gag."
      },
      "answer": {
        "correct_option": "D"
      }
    },
    {
      "id": "44",
      "task_type": "mcq",
      "context_id": "ukazka_6",
      "question": "Ktoré tvrdenie o absurdnej dráme je pravdivé?",
      "options": {
        "A": "Má veľa postáv, ktoré bohato komunikujú.",
        "B": "Porušuje kompozíciu klasickej drámy.",
        "C": "Uprednostňuje cit pred rozumom.",
        "D": "Má súvislý dej s rozuzlením."
      },
      "answer": {
        "correct_option": "B"
      }
    },
    {
      "id": "45",
      "task_type": "mcq",
      "context_id": "ukazka_6",
      "question": "Ktoré tvrdenie o vonkajšej kompozícii divadelnej hry je pravdivé?",
      "options": {
        "A": "Dejstvo sa člení na výstupy.",
        "B": "Výstup sa člení na dejstvá.",
        "C": "Replika sa skladá z dialógu.",
        "D": "Monológ sa skladá z replík."
      },
      "answer": {
        "correct_option": "A"
      }
    },
    {
      "id": "46",
      "task_type": "short_text",
      "context_id": "ukazka_6",
      "question": "Doplňte na základe textu ukážky 6 do nasledujúcej vety jedno vhodné podstatné meno.\n\nL obhajoval svoju nevedomosť tým, že bol .",
      "options": null,
      "answer": {
        "accepted": [
          "vidiečan",
          "dedinčan",
          "vidiečanom",
          "dedinčanom",
          "z vidieka",
          "z dediny"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "47",
      "task_type": "short_text",
      "context_id": "ukazka_6",
      "question": "Napíšte skloňovací vzor pomnožného podstatného mena z ukážky 6.",
      "options": null,
      "answer": {
        "accepted": [
          "ulica"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "48",
      "task_type": "short_text",
      "context_id": "ukazka_6",
      "question": "Koľko autorských poznámok obsahuje ukážka 6?",
      "options": null,
      "answer": {
        "accepted": [
          "1",
          "jednu",
          "jedna",
          "jednu autorskú poznámku",
          "1 autorskú poznámku",
          "jedna autorská poznámka",
          "1 autorská poznámka"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "49",
      "task_type": "mcq",
      "context_id": "ukazka_7",
      "question": "Čo tvrdí autor v ukážke 7?",
      "options": {
        "A": "Chutná a sýta strava je cestou k zdraviu.",
        "B": "Najdôležitejším jedlom počas dňa je obed.",
        "C": "Ak sa dobre navečeriame, žalúdku to prospeje.",
        "D": "Ak denne vynecháme raňajky, budeme dobre spať."
      },
      "answer": {
        "correct_option": "C"
      }
    },
    {
      "id": "50",
      "task_type": "mcq",
      "context_id": "ukazka_7",
      "question": "Ktoré tvrdenie z ukážky 7 nevyplýva?",
      "options": {
        "A": "Salernus sa vyjadril k stravovacím návykom ľudí.",
        "B": "Vhodné množstvo jedla skvalitňuje človeku život.",
        "C": "Autor spochybňuje údajnú príčinu Hippokratovej smrti.",
        "D": "Autor vidí súvislosť medzi činnosťou žalúdka a zdravím krvi."
      },
      "answer": {
        "correct_option": "C"
      }
    },
    {
      "id": "51",
      "task_type": "mcq",
      "context_id": "ukazka_7",
      "question": "Ktoré tvrdenie o diele Valaská škola mravúv stodola je pravdivé?",
      "options": {
        "A": "Je to rozsiahla zbierka sonetov písaných časomerným veršom.",
        "B": "Často sa v ňom využíva zložitá náboženská symbolika.",
        "C": "Do určitej miery je inšpirované ľudovou múdrosťou.",
        "D": "Ide o súbor básní predstavujúcich všetky druhy lyriky."
      },
      "answer": {
        "correct_option": "C"
      }
    },
    {
      "id": "52",
      "task_type": "mcq",
      "context_id": "ukazka_7",
      "question": "Jazykom diela Valaská škola mravúv stodola je",
      "options": {
        "A": "jedna z podôb kultúrnej predspisovnej slovenčiny.",
        "B": "prvý variant kodifikovaného slovenského jazyka.",
        "C": "biblická čeština používaná slovenskými evanjelikmi.",
        "D": "neidentifikovateľné slovenské zemepisné nárečie."
      },
      "answer": {
        "correct_option": "A"
      }
    },
    {
      "id": "53",
      "task_type": "mcq",
      "context_id": "ukazka_7",
      "question": "Ktoré tvrdenie o slovách krátká a tráví z ukážky 7 je pravdivé?",
      "options": {
        "A": "Dodržiava sa v nich pravidlo o rytmickom krátení.",
        "B": "Majú slabiku tvorenú slabikotvornou spoluhláskou.",
        "C": "Patria k plnovýznamovým slovným druhom.",
        "D": "Patria k neohybným slovným druhom."
      },
      "answer": {
        "correct_option": "C"
      }
    },
    {
      "id": "54",
      "task_type": "short_text",
      "context_id": "ukazka_7",
      "question": "Napíšte meno a priezvisko autora diela Valaská škola mravúv stodola.",
      "options": null,
      "answer": {
        "accepted": [
          "Hugolín Gavlovič",
          "Hugolin Gavlovič",
          "Martin Gavlovič"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "55",
      "task_type": "short_text",
      "context_id": "ukazka_7",
      "question": "Doplňte správny názov literárnohistorického obdobia do nasledujúcej vety.\n\nDielo Valaská škola mravúv stodola patrí do literatúry obdobia .",
      "options": null,
      "answer": {
        "accepted": [
          "(obdobia) barok",
          "barok",
          "baroka",
          "barokového",
          "baroková",
          "barokovej",
          "baroko"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "56",
      "task_type": "short_text",
      "context_id": "ukazka_7",
      "question": "Prepíšte podčiarknuté slovné spojenie __Salernusové prísloví__ z ukážky 7 podľa\nsúčasných pravidiel pravopisu a gramatiky.",
      "options": null,
      "answer": {
        "accepted": [
          "Salernovo príslovie",
          "Salernusovo príslovie",
          "Salemovo príslovie",
          "Salemusovo príslovie"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "57",
      "task_type": "mcq",
      "context_id": "ukazka_8",
      "question": "Ktoré tvrdenie o Petrovi a Lucii vyplýva z ukážky 8?",
      "options": {
        "A": "Prilákal ich spev chrámového zboru.",
        "B": "Chceli byť chvíľku celkom sami.",
        "C": "Chceli navštíviť smutného priateľa.",
        "D": "Prišli sa symbolicky zosobášiť."
      },
      "answer": {
        "correct_option": "D"
      }
    },
    {
      "id": "58",
      "task_type": "mcq",
      "context_id": "ukazka_8",
      "question": "Ktoré zmyslové vnemy sú zachytené v ukážke 8?",
      "options": {
        "A": "Iba vnemy sluchom a hmatom.",
        "B": "Aj vnemy sluchom a zrakom.",
        "C": "Iba vnemy zrakom a hmatom.",
        "D": "Vnemy všetkými zmyslami."
      },
      "answer": {
        "correct_option": "B"
      }
    },
    {
      "id": "59",
      "task_type": "mcq",
      "context_id": "ukazka_8",
      "question": "Ktorý umelecký prostriedok sa nachádza v nasledujúcej vete z ukážky 8?\n\nParíž zmĺkol.",
      "options": {
        "A": "inotaj",
        "B": "symbol",
        "C": "protiklad",
        "D": "metonymia"
      },
      "answer": {
        "correct_option": "D"
      }
    },
    {
      "id": "60",
      "task_type": "mcq",
      "context_id": "ukazka_8",
      "question": "V ktorej vete z ukážky 8 sa nachádza nepriame pomenovanie?",
      "options": {
        "A": "Nad hlavami im hrkútal holub.",
        "B": "A obidvaja súčasne tíško šeptali… QUESTIONS",
        "C": "Držali sa za ruky pred svojím veľkým priateľom…",
        "D": "Schúlili sa vo výklenku piliera na schodoch…"
      },
      "answer": {
        "correct_option": "C"
      }
    },
    {
      "id": "61",
      "task_type": "mcq",
      "context_id": null,
      "question": "Po druhej svetovej vojne dosiahol vrchol svojej literárnej tvorby",
      "options": {
        "A": "Jerome David Salinger.",
        "B": "Erich Maria Remarque.",
        "C": "Jozef Cíger Hronský.",
        "D": "Milo Urban."
      },
      "answer": {
        "correct_option": "A"
      }
    },
    {
      "id": "62",
      "task_type": "short_text",
      "context_id": "ukazka_8",
      "question": "Pomenujte umelecký jazykový prostriedok, ktorý predstavuje zvýraznené slovo v prvom\nodseku ukážky 8.",
      "options": null,
      "answer": {
        "accepted": [
          "epiteton (ornans)",
          "epiteton ornans",
          "epiteton",
          "básnický prívlastok"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "63",
      "task_type": "short_text",
      "context_id": "ukazka_8",
      "question": "Vypíšte z úryvku diela Peter a Lucia prvé slovo jednočlennej mennej/neslovesnej vety.",
      "options": null,
      "answer": {
        "accepted": [
          "Posledný",
          "posledný",
          "Posledný zvuk zvonku.",
          "posledný zvuk zvonku."
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "64",
      "task_type": "short_text",
      "context_id": "ukazka_8",
      "question": "Koľko viet obsahuje podčiarknuté súvetie v ukážke 8?",
      "options": null,
      "answer": {
        "accepted": [
          "3",
          "tri",
          "3 vety",
          "tri vety"
        ],
        "normalize": [
          "trim",
          "casefold",
          "collapse_ws"
        ]
      }
    }
  ]
}