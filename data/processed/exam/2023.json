{
  "contexts": [
    {
      "id": "ukazka_1",
      "text": "Ukážka 1\nRozhovor so spisovateľom, prekladateľom, výtvarníkom a… Danielom Hevierom\nAlebo čuším, alebo kričím\n(úryvok)\n[…]\nMnoho ľudí sa ma pýtalo, či ešte vôbec píšeš, že si sa ako spisovateľ stratil z očí. Opak je \nvšak paradoxne pravdou…\n\n— Niekedy je písanie ponorná riečka – text sa vynorí až po dlhom plynutí v skrytosti. Mám\nniekoľko takých knižiek, ktoré sú doteraz ponorené. Ale píšu sa. Alebo: píšu ma. A okrem toho:\nliteratúra je iba jedna z mojich živností. Okrem toho sa venujem hudbe, intenzívne maľujem\n(čoraz viac), hrám divadlo, filmujem, príležitostne učím i učím sa, mám za sebou dizertáciu a jej\nobhajobu, stretávam sa s ľuďmi, pohybujem sa v rôznych spoločenstvách…\n[…]\nV novej reedícii vyšli aj niektoré tvoje staršie detské tituly (Básnička ti pomôže, Hovorníček, \nHeviho diktátor).\n\n— Deti sa rodia, dorastajú, učia sa chodiť, písať, čítať… Ak je moja staršia knižka použiteľná\naj do dnešných čias, som, prirodzene, rád.\n[…]\nPre teba bol veľký zlom v živote, keď si začal maľovať. Maľuješ teraz dokonca intenzívnejšie \nnež na začiatku tohto tvojho „objavu“.\n\n— Áno, zlom, ktorý sa stal dobrom. Výtvarno silno vnímam od malička, rovnako ako hudbu či\npohyb. Pred desiatimi rokmi som si už prestal iba kupovať farby a prestal iba hromadiť výtvarné\nmonografie, začal som aj maľovať na vlastnej koži. Prvé dva roky to bolo ako horúčka, nerobil\nsom nič iné. Dnes už maľujem miernejšie, ale toto leto sa mi napríklad podarilo spôsobiť si\n„maliarsky lakeť“; tak veľa a silno som maľoval, že som potom celé týždne nemohol pohnúť\nrukou.\n\nS otcom sa zhováral Daniel Hevier ml.\nKnižná revue"
    },
    {
      "id": "ukazka_2",
      "text": "Ukážka 2\nJean Arthur Rimbaud – Spáč v údolí\n\nHľa, diera zelene, kam sa spev rieky norí,\nbláznivo rozšantiac zdrap striebra na tráve,\nkde slnce jagá sa z vrcholu divej hory,\nhľa, malé údolie v kypiacej páľave.\n\nSpí, ústa dokorán, vojačik prostovlasý,\nšiju mu obmýva žerucha belasá,\nspí, bledý, pod mráčkom, tam kde zem trávu tasí,\nv zelenej posteli, kde svetlo zlieva sa.\n\nS nohami v kosatcoch spí, tvár mu smiechom svieti,\ntakýmto úsmevom smejú sa choré deti.\nPríroda, zahrej ho, to už chlad ide naň.\n\nVôňa mu k záchvevu nozdry už neprebudí,\nspí v slnku s rukami na svojej tichej hrudi,\nbok sa mu červenie z dvoch otvorených rán."
    },
    {
      "id": "ukazka_3",
      "text": "Ukážka 3\nZ webovej poradne\n(upravené)\n\nSlovo rozmerný má iný význam ako jednorozmerný, dvojrozmerný a pod., preto sú tieto \nprídavné mená **logicky** nesprávne, dokonca nezmyselné. Nemalo by byť jednorozmerový,\ndvojrozmerový? – Vychádzajúc z významu prídavného mena rozmerný „majúci veľký rozmer“\nmožno zložené prídavné mená vyjadrujúce počet rozmerov jednorozmerný, dvojrozmerný,\ntrojrozmerný, viacrozmerný vnímať ako významovo nepresné, no ich používanie v slovenčine\nsa takto ustálilo (podobne napríklad prídavné meno smerný má význam „udávajúci smer vývoja“\na prídavné mená jednosmerný, dvojsmerný vyjadrujú počet smerov). Neznamená to **však**,\nže podoby prídavných mien s príponou -ový – jednorozmerový, dvojrozmerový, trojrozmerový,\nviacrozmerový, mnohorozmerový, ktoré sa v slovenských kodifikačných príručkách neuvádzajú,\nsú nesprávne. Podľa dokladov z internetu sa používajú, a to **najmä** v odborných textoch, napr.\njednorozmerová chromatografia, trojrozmerový problém, viacrozmerový prístup, viacrozmerové\nchápanie, mnohorozmerový regulačný obvod.\n\nVariantnosť synonymných prídavných mien s odlišnými príponami je v slovenčine bežná\na niektoré podoby sa do lexikografických diel dostávali **postupne**, napr. v 1. zväzku Slovníka\nslovenského jazyka z r. 1959 alebo v prvých dvoch vydaniach Krátkeho slovníka slovenského\njazyka (1987, 1989) sa uvádzalo iba prídavné meno krátkovlnný, no od 3. vydania KSSJ (1997)\nsa doplnila aj podoba krátkovlnový.\n\nKultúra slova, 2018"
    },
    {
      "id": "ukazka_4",
      "text": "Ukážka 4\nMartin Kukučín – Keď báčik z Chochoľova umrie…\n(úryvok, upravené)\n\nPrirodzená vec, že málo bývaval doma. Výročité alebo iné sviatky, nedele a tu i tu deň alebo\ndva odpočinku, ale ináč vždy na vozíku, na železnici alebo na jarmoku. Najmä po jarmokoch\nchodil nielen do blízkeho okolia, ale i po druhých vidiekoch. Nie div, že naďaleko poznalo\nho každé dieťa. Ale on – ako všetci vychytení ľudia – málokoho poznal dôkladne, alebo podľa\nmena: zato každému dával sa do známosti ako starému známemu. A často podarilo sa mu\noklamať ľudí, lebo podľa kroja a výrečnosti hneď sa vynašiel, kto z ktorej dediny a akého je stavu\na povolania, a podľa toho vedel sa i držať.\n\n„Daj Boh šťastia, Ondrej!“ počul volať chlapa v čiernej umastenej košeli.\nOndrej hneď vedel, že to skadesi **valach**, ale nevedel skade, ani kedy s ním bol na slove.\n„Pán Boh uslyš, Ďuro! Akože sa máš?“ poďakoval mu, a hneď ho i obdaril menom len tak\nnaslepo.\n„Len tak, len tak. Ale ma ešte znáte?“ tešil sa **valach**. „Ja že ste ma od zalanska zabudli.\nČo som vám tú vlnu predal, už sme sa viac nesňali…“\n„Kdeže by ťa neznal, Juríčko! Dobre, ako vlastného brata.“\nA podával mu usmiaty ruku.\n„No, keď ma tak znáte – no!“ divil sa natešený **valach**. „Ale ja som Mišo, nie Ďuro!“\n„Ľaľa! Bodajže ťa i s hlavou!“ A pľasol sa širokou dlaňou po čele. „Pravdaže, Mišo, teraz mi\nhuplo do hlavy.“\n„To sa vám plietol náš bača – to je Ďuro.“\n„To-to-to – teraz už viem, už viem.“"
    },
    {
      "id": "ukazka_5",
      "text": "Ukážka 5\nRichard Pupala – Zrkadlo\n(úryvok, upravené)\n\nZaparkoval pred domom, vypol motor. Zostal sedieť, niekoľko minút, hľadel pred seba. Mal\npocit, že si nepamätá cestu, ktorú práve absolvoval; bol v dome po pradedovi a teraz je medzi\npanelákmi sídliska, kde býva. Pohľad mu padol na sedadlo spolujazdca, na prázdny rám zrkadla,\nčierny pletenec divých makov. Nepamätal sa, že by ho bral so sebou.\n[…]\nVošiel do kúpeľne, aby sa osprchoval, najprv si však musel opláchnuť tvár. Zahľadel sa\ndo zrkadla nad umývadlom. Triasol sa; nie navonok, hoci by bolo príhodnejšie, keby mu\naspoň drkotali zuby. Zajtra sa oholím, napadlo mu. Nabral do dlaní tečúcu vodu a sklonil sa.\nKeď zase zodvihol zrak, spozoroval pomalý, kradmý pohyb. Na stene za jeho chrbtom viselo\nmalé zrkadlo, ktoré tam dala namontovať Klára, aby si pri česaní vlasov videla temeno hlavy.\nZ nekonečne rozloženého priestoru na neho hľadel premenený Kizek. Už sa nebál; nič ho nebolelo.\nHľadel mu priamo do očí, nemilosrdným pohľadom, s takou nenávisťou, až mu zimomriavky\nprenikli do srdca ako črepy.\n\nObzrel sa. Nikto tam nebol…"
    },
    {
      "id": "ukazka_6",
      "text": "Ukážka 6\nNajkrajšie na Slovensku\n(úryvok)\n\nSlovensko je výnimočná krajina. Dajte sa očariť jej krásami a užite si neopakovateľnú atmosféru,\nktorú vám ponúka.\n\nBanská Bystrica a okolie\n1. tip: História a okolie Medeného mesta\nCentrom regiónu s najvýznamnejšími banskými pamiatkami a banskou tradíciou na území\nbývalých stredoslovenských banských miest je Banská Bystrica. Preslávila sa ťažbou ____,\npreto ju aj nazývali Medené mesto.\n\n2. tip: Tam, kde razia mince\nUrčite príjemnou zastávkou pre vás bude Bazilika minor v Starých Horách, kam kvôli nálezom\nstriebra uhorský kráľ Belo IV. pozval banských odborníkov z Nemecka. V Kremnici, Zlatom\nmeste, sa už sedemsto rokov razia mince v najstaršej nepretržite fungujúcej prevádzke\nna svete.\n\n3. tip: Strieborné mesto\nĎalším skvostom, ktorý nesmiete vynechať, je Strieborné mesto – Banská Štiavnica. Mesto\na okolie boli v roku 1993 zapísané do Zoznamu svetového dedičstva UNESCO.\n\n4. tip: Retro kúpalisko aj UNESCO pamiatka\nZvolen s dominantou Zvolenský zámok patrí medzi najstaršie mestá na Slovensku. Pred\nnávratom do Banskej Bystrice ešte navštívte kúpeľné mesto Sliač. Okrem retro kúpaliska\ns liečivou minerálnou vodou sa ochladíte aj v miestnom Kostole sv. Mikuláša z 13. storočia.\nZastavte sa aj v pamiatke UNESCO – drevenom evanjelickom kostole v Hronseku.\n\nslovakia.travel, upravené"
    },
    {
      "id": "ukazka_7",
      "text": "Ukážka 7\nWilliam Shakespeare – Veľa kriku pre nič\n(úryvok, upravené)\n\npiate ____\nClaudio: A ja dám krk, že on ju takisto.\nMám v ruke list. Hľa – jeho rukopis!\nMizerný sonet – jeho úroveň.\nA múza – Beatrice.\nHero: Mám tu druhý,\nčo vypadol z jej vrecka. Hľa, jej písmo!\nPísala to, ten list som našla u nej.\nVyznanie lásky – Benedikovi.\nBenedik: Zázrak! Naše ruky čosi píšu a naše srdcia\no tom nevedia. Tak dobre, chcem ťa za ženu.\nNo prisahám, že iba zo súcitu.\nBeatrice: Aj ja ťa neodmietnem, ale, namojhriešnu,\nmuseli ma dlho presviedčať, a čiastočne\nto robím aj preto, aby som ti zachránila\nživot. Vraj sa z lásky ku mne ideš uzožierať.\nLeonato: No tak! (Beatrice.) Uzožieranie zastaví len\nbozk. (Podá jej ruku Benedikovi.)"
    },
    {
      "id": "ukazka_8",
      "text": "Ukážka 8\nPeter Jilemnický – Muzika\n(úryvok, upravené)\n\nTeda už zas prišiel utorok, ešte nebol dobre po nedeli vyspatý, kravatu mal kdesi pri ľavom\nuchu a sivú tvár. Doviedol Zoé do kancelárie pred ôsmou hodinou, sadol s ňou k písaciemu stroju\na teraz sa díval – hu, aké mal ošklivé oči. Poradové čísla začali tancovať a nebola to už muzika,\nten tanec zaváňal potrebným chlebom, každé z nich sa škerilo hladnými zubami a chceli Zoé\nzožrať. Preto ona pre svoju osobu zaviedla si nový **exhibit** a začala: Poradové číslo Kedy došlo\nOd koho\n(číslo a dátum) Obsah\nAko bolo\nvybavené\nDeň\nvybavenia odoslania\n\n| Poradové číslo | Kedy došlo | Od koho (číslo a dátum) | Obsah | Ako bolo vybavené | Deň vybavenia | Deň odoslania |\n|---|---|---|---|---|---|---|\n| 1/1924 | — | Vlastné | Ľúbostný list tulákovi na Popokatepetl (?) | Odoslané – Rádio Dvorček, Južná Amerika | 19. VIII. 1924 | 19. VIII. 1924 |\n\nMilý môj tulák,\nstvorili sme ešte viac ako zázrak, stvorili sme\nkrásny večer. To každý nevie. Bohvie, ktorý vietor\nťa svetom ženie a ktorá voda ta nesie. Bohvie,\nkde infikuješ hnilobu meštiackeho života bacilom\nzdravej vzbury, jedno; ja ti za ten večer ďakujem\na moja vďaka ťa nájde v najširšom svete. Ži, ty\nhnedý chlapče, a jedz krásu života sťa každodenný\nchlieb. Pošli mi pero z kajky!\n\nZoé"
    }
  ],
  "questions": [
    {
      "id": "01",
      "task_type": "mcq",
      "context_id": "ukazka_1",
      "question": "Ktoré tvrdenie vyplýva z ukážky 1?",
      "options": {
        "A": "Ako spisovateľ prežíval Hevier kedysi tvorivú krízu.",
        "B": "Hevier sa od útleho detstva túžil stať výtvarníkom.",
        "C": "Hevierove aktivity zahŕňajú intenzívnu pedagogickú činnosť.",
        "D": "Viaceré Hevierove knižky zostávajú aktuálne."
      },
      "answer": {
        "correct_option": "D"
      }
    },
    {
      "id": "02",
      "task_type": "mcq",
      "context_id": "ukazka_1",
      "question": "Čo má na mysli Daniel Hevier pod vyjadrením ponorené knižky?",
      "options": {
        "A": "Diela čakajúce na opätovné vydanie.",
        "B": "Diela odsúdené na nedokončenie.",
        "C": "Diela vyžadujúce čas na dotvorenie.",
        "D": "Diela neurčené pre širokú verejnosť."
      },
      "answer": {
        "correct_option": "C"
      }
    },
    {
      "id": "03",
      "task_type": "mcq",
      "context_id": "ukazka_1",
      "question": "Ktorá charakteristika vystihuje jazykový štýl ukážky 1?",
      "options": {
        "A": "Je to štýl verejného styku a jeho forma je iba písomná.",
        "B": "Je to štýl súkromného styku a jeho forma je iba ústna.",
        "C": "Je to štýl súkromného styku a jeho forma je predovšetkým písomná.",
        "D": "Je to štýl verejného styku a jeho forma je písomná alebo ústna."
      },
      "answer": {
        "correct_option": "D"
      }
    },
    {
      "id": "04",
      "task_type": "mcq",
      "context_id": "ukazka_1",
      "question": "V ktorej možnosti dochádza k spodobovaniu/znelostnej asimilácii?",
      "options": {
        "A": "iba kupovať farby",
        "B": "spôsobiť si „maliarsky lakeť“",
        "C": "hudbe, intenzívne maľujem",
        "D": "nemohol pohnúť rukou"
      },
      "answer": {
        "correct_option": "D"
      }
    },
    {
      "id": "05",
      "task_type": "mcq",
      "context_id": "ukazka_1",
      "question": "Ktoré slovo z ukážky 1 obsahuje samohláskovú skupinu?",
      "options": {
        "A": "dizertáciu",
        "B": "intenzívnejšie",
        "C": "viac",
        "D": "pomôže"
      },
      "answer": {
        "correct_option": "A"
      }
    },
    {
      "id": "06",
      "task_type": "short_text",
      "context_id": "ukazka_1",
      "question": "Vypíšte z otázok pre Daniela Heviera neplnovýznamové fázové sloveso.",
      "options": null,
      "answer": {
        "accepted": [
          "začať",
          "začal",
          "si začal",
          "začal si"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "07",
      "task_type": "short_text",
      "context_id": "ukazka_1",
      "question": "Vypíšte z odpovedí Daniela Heviera termín označujúci všetky druhy písaných\na tlačených textov.",
      "options": null,
      "answer": {
        "accepted": [
          "literatúra"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "08",
      "task_type": "short_text",
      "context_id": "ukazka_1",
      "question": "Napíšte cudzí názov žánru ukážky 1.",
      "options": null,
      "answer": {
        "accepted": [
          "interview",
          "interviu"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "09",
      "task_type": "mcq",
      "context_id": "ukazka_2",
      "question": "V ktorom verši básne Spáč v údolí sa nachádza personifikácia?",
      "options": {
        "A": "kde slnce jagá sa z vrcholu divej hory,",
        "B": "spí v slnku s rukami na svojej tichej hrudi,",
        "C": "spí, bledý, pod mráčkom, tam kde zem trávu tasí,",
        "D": "takýmto úsmevom smejú sa choré deti."
      },
      "answer": {
        "correct_option": "C"
      }
    },
    {
      "id": "10",
      "task_type": "mcq",
      "context_id": "ukazka_2",
      "question": "Ktorý umelecký prostriedok sa nachádza v poslednej strofe básne Spáč v údolí?",
      "options": {
        "A": "zdrobnenina",
        "B": "anafora",
        "C": "metafora",
        "D": "hyperbola"
      },
      "answer": {
        "correct_option": "C"
      }
    },
    {
      "id": "11",
      "task_type": "mcq",
      "context_id": "ukazka_2",
      "question": "Čím je slovo spáč z názvu ukážky 2 na základe pointy celej básne?",
      "options": {
        "A": "eufemizmom",
        "B": "metonymiou",
        "C": "nonsensom",
        "D": "podobenstvom"
      },
      "answer": {
        "correct_option": "A"
      }
    },
    {
      "id": "12",
      "task_type": "mcq",
      "context_id": "ukazka_2",
      "question": "Čo platí pre formu básne Spáč v údolí?",
      "options": {
        "A": "Pravidelné striedanie dlhých a krátkych slabík.",
        "B": "Stabilný počet prízvučných slabík vo verši.",
        "C": "Opakovanie rovnakých slov a slovných spojení.",
        "D": "Využitie veršov s dvoma rôznymi počtami slabík."
      },
      "answer": {
        "correct_option": "D"
      }
    },
    {
      "id": "13",
      "task_type": "mcq",
      "context_id": "ukazka_2",
      "question": "Ktorý z uvedených protikladov nenájdeme v básni Spáč v údolí?",
      "options": {
        "A": "smiech – plač",
        "B": "život – smrť",
        "C": "teplo – chlad",
        "D": "zvuk – ticho"
      },
      "answer": {
        "correct_option": "A"
      }
    },
    {
      "id": "14",
      "task_type": "short_text",
      "context_id": "ukazka_2",
      "question": "Pomenujte žánrovú (strofickú) formu básne Spáč v údolí.",
      "options": null,
      "answer": {
        "accepted": [
          "sonet",
          "znelka"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "15",
      "task_type": "short_text",
      "context_id": "ukazka_2",
      "question": "Jean Arthur Rimbaud bol predstaviteľom francúzskej literárnej moderny. Napíšte meno\na priezvisko, pod ktorým je známy hlavný predstaviteľ slovenskej literárnej moderny.",
      "options": null,
      "answer": {
        "accepted": [
          "*"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "16",
      "task_type": "short_text",
      "context_id": "ukazka_2",
      "question": "Doplňte jednoslovný literárnovedný termín do nasledujúcej vety.\nUkážku 2 z hľadiska literárnych druhov zaraďujeme do ____.",
      "options": null,
      "answer": {
        "accepted": [
          "lyriky",
          "lyrika"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "17",
      "task_type": "mcq",
      "context_id": "ukazka_3",
      "question": "Ktorá možnosť môže byť ďalším príkladom javu, o ktorom je reč v druhom odseku\nukážky 3?",
      "options": {
        "A": "hmatový – hmatateľný",
        "B": "sobotný – sobotňajší",
        "C": "očný – okatý",
        "D": "horký – horší"
      },
      "answer": {
        "correct_option": "B"
      }
    },
    {
      "id": "18",
      "task_type": "mcq",
      "context_id": "ukazka_3",
      "question": "Ktorá charakteristika o výkladovej časti ukážky 3 neplatí?",
      "options": {
        "A": "Text je adresovaný širokej verejnosti.",
        "B": "Text obsahuje aj domáce odborné názvy.",
        "C": "Autor polemizuje o nových poznatkoch z jazykovedy.",
        "D": "Autor uvádza fakty a dôkazy z odbornej problematiky."
      },
      "answer": {
        "correct_option": "C"
      }
    },
    {
      "id": "19",
      "task_type": "mcq",
      "context_id": "ukazka_3",
      "question": "V ukážke 3 sa vyskytuje aj",
      "options": {
        "A": "frazeologický výraz.",
        "B": "združené pomenovanie.",
        "C": "skratkové slovo.",
        "D": "značka."
      },
      "answer": {
        "correct_option": "B"
      }
    },
    {
      "id": "20",
      "task_type": "mcq",
      "context_id": "ukazka_3",
      "question": "Ktoré spôsoby obohacovania slovnej zásoby sa spomínajú v ukážke 3?",
      "options": {
        "A": "skladanie a odvodzovanie",
        "B": "skladanie a spájanie",
        "C": "odvodzovanie a skracovanie",
        "D": "odvodzovanie a preberanie"
      },
      "answer": {
        "correct_option": "A"
      }
    },
    {
      "id": "21",
      "task_type": "mcq",
      "context_id": "ukazka_3",
      "question": "Ktoré zo zvýraznených slov z ukážky 3 patrí medzi príslovky?",
      "options": {
        "A": "sú tieto prídavné mená **logicky** nesprávne, dokonca nezmyselné",
        "B": "a to **najmä** v odborných textoch",
        "C": "Neznamená to **však**, že podoby",
        "D": "niektoré podoby sa do lexikografických diel dostávali **postupne**"
      },
      "answer": {
        "correct_option": "D"
      }
    },
    {
      "id": "22",
      "task_type": "short_text",
      "context_id": "ukazka_3",
      "question": "Koľko viet obsahuje prvé súvetie ukážky 3?",
      "options": null,
      "answer": {
        "accepted": [
          "2",
          "dve",
          "3",
          "tri",
          "2 vety",
          "dve vety",
          "3 vety",
          "tri vety"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "23",
      "task_type": "short_text",
      "context_id": "ukazka_3",
      "question": "Ku ktorému druhu slovníkov patria spomínané slovníkové diela z druhého odseku\nukážky 3?",
      "options": null,
      "answer": {
        "accepted": [
          "výkladové",
          "k výkladovým slovníkom",
          "výkladový slovník"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "24",
      "task_type": "short_text",
      "context_id": "ukazka_3",
      "question": "Vypíšte z prvého odseku ukážky 3 prechodník.",
      "options": null,
      "answer": {
        "accepted": [
          "vychádzajúc"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "25",
      "task_type": "mcq",
      "context_id": "ukazka_4",
      "question": "Ktorá črta necharakterizuje Ondreja v ukážke 4?",
      "options": {
        "A": "zaneprázdnenosť",
        "B": "vynaliezavosť",
        "C": "zvedavosť",
        "D": "družnosť"
      },
      "answer": {
        "correct_option": "C"
      }
    },
    {
      "id": "26",
      "task_type": "mcq",
      "context_id": "ukazka_4",
      "question": "Ktoré tvrdenie o diele Keď báčik z Chochoľova umrie… je pravdivé?",
      "options": {
        "A": "Dielo patrí k realistickým románom.",
        "B": "Priezviská hlavných postáv sú obrazné.",
        "C": "Postavy sa delia na kladné a záporné.",
        "D": "Dielo obsahuje autobiografické prvky."
      },
      "answer": {
        "correct_option": "B"
      }
    },
    {
      "id": "27",
      "task_type": "mcq",
      "context_id": "ukazka_4",
      "question": "Do ktorej časti vnútornej kompozície diela patrí ukážka 4?",
      "options": {
        "A": "do úvodu",
        "B": "do zápletky",
        "C": "do obratu",
        "D": "do rozuzlenia"
      },
      "answer": {
        "correct_option": "A"
      }
    },
    {
      "id": "28",
      "task_type": "mcq",
      "context_id": "ukazka_4",
      "question": "V ktorej možnosti sa nachádza slovo majúce homonymný pár?",
      "options": {
        "A": "obdaril menom naslepo",
        "B": "chlapa v umastenej košeli",
        "C": "deň alebo dva odpočinku",
        "D": "čo som vám vlnu predal"
      },
      "answer": {
        "correct_option": "D"
      }
    },
    {
      "id": "29",
      "task_type": "mcq",
      "context_id": "ukazka_4",
      "question": "V ktorej možnosti sa nachádza veta s neuspokojivou končiacou (stúpavou) melódiou?",
      "options": {
        "A": "Akože sa máš?",
        "B": "Ale ma ešte znáte?",
        "C": "Daj Boh šťastia, Ondrej!",
        "D": "To-to-to – teraz už viem, už viem."
      },
      "answer": {
        "correct_option": "B"
      }
    },
    {
      "id": "30",
      "task_type": "short_text",
      "context_id": "ukazka_4",
      "question": "Vypíšte z prvého odseku ukážky 4 prvé slovo vsuvky.",
      "options": null,
      "answer": {
        "accepted": [
          "ako",
          "- ako",
          "– ako",
          "ako všetci vychytení ľudia"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "31",
      "task_type": "short_text",
      "context_id": "ukazka_4",
      "question": "Vypíšte z ukážky 4 slovo, ktorým sa v nej začína pásmo rozprávača.",
      "options": null,
      "answer": {
        "accepted": [
          "prirodzená"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "32",
      "task_type": "short_text",
      "context_id": "ukazka_4",
      "question": "Napíšte gramaticky a pravopisne správny tvar nominatívu plurálu zvýrazneného slova\n**valach** z ukážky 4.",
      "options": null,
      "answer": {
        "accepted": [
          "valasi",
          "valasy"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "33",
      "task_type": "mcq",
      "context_id": "ukazka_5",
      "question": "Ktoré tvrdenie vyplýva z ukážky 5?",
      "options": {
        "A": "Hlavného hrdinu ovplyvnil pobyt v záhadnom dedkovom dome.",
        "B": "Hlavný hrdina zbadal kohosi iného v sústave zrkadiel.",
        "C": "Hlavný hrdina si nevedomky doniesol domov tajuplné zrkadlo.",
        "D": "Hlavnému hrdinovi sa vôbec nedarilo logicky uvažovať."
      },
      "answer": {
        "correct_option": "B"
      }
    },
    {
      "id": "34",
      "task_type": "mcq",
      "context_id": "ukazka_5",
      "question": "Ktoré city/pocity možno pripísať hlavnému hrdinovi z ukážky 5?",
      "options": {
        "A": "nesústredenosť, nenávisť",
        "B": "bezmocnosť, bolesť",
        "C": "zmätenosť, rozrušenie",
        "D": "nemilosrdnosť, prekvapenie"
      },
      "answer": {
        "correct_option": "C"
      }
    },
    {
      "id": "35",
      "task_type": "mcq",
      "context_id": "ukazka_5",
      "question": "Ktorý kompozičný postup využil autor v druhej časti ukážky 5?",
      "options": {
        "A": "chronologický",
        "B": "reťazový",
        "C": "retrospektívny",
        "D": "nadväzujúci"
      },
      "answer": {
        "correct_option": "A"
      }
    },
    {
      "id": "36",
      "task_type": "mcq",
      "context_id": "ukazka_5",
      "question": "Ktorý typ rozprávača sa uplatnil v ukážke 5?",
      "options": {
        "A": "priamy rozprávač",
        "B": "subjektívny rozprávač",
        "C": "vševediaci rozprávač",
        "D": "rozprávač oko kamery"
      },
      "answer": {
        "correct_option": "C"
      }
    },
    {
      "id": "37",
      "task_type": "mcq",
      "context_id": "ukazka_5",
      "question": "V ktorej možnosti sa nachádza slovo z ukážky 5 skloňujúce sa podľa iného vzoru ako\nostatné tri?",
      "options": {
        "A": "črepy",
        "B": "zimomriavky",
        "C": "vlasov",
        "D": "panelákmi"
      },
      "answer": {
        "correct_option": "B"
      }
    },
    {
      "id": "38",
      "task_type": "short_text",
      "context_id": "ukazka_5",
      "question": "Vypíšte z predposledného odseku ukážky 5 prídavné meno so slabikotvornou\nspoluhláskou.",
      "options": null,
      "answer": {
        "accepted": [
          "nemilosrdným",
          "nemilosrdný"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "39",
      "task_type": "short_text",
      "context_id": "ukazka_5",
      "question": "Pomenujte jazykový štýl použitý v ukážke 5.",
      "options": null,
      "answer": {
        "accepted": [
          "umelecký",
          "umelecký jazykový štýl"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "40",
      "task_type": "short_text",
      "context_id": "ukazka_5",
      "question": "Koľko vetných skladov sa nachádza v nasledujúcej vete z ukážky 5?\nNikto tam nebol.",
      "options": null,
      "answer": {
        "accepted": [
          "2",
          "dva",
          "2 vetné sklady",
          "dva vetné sklady",
          "2 sklady"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "41",
      "task_type": "mcq",
      "context_id": "ukazka_6",
      "question": "V ktorom tipe sa spomína svetový rekord Slovenska?",
      "options": {
        "A": "V prvom.",
        "B": "V druhom.",
        "C": "V treťom.",
        "D": "Vo štvrtom."
      },
      "answer": {
        "correct_option": "B"
      }
    },
    {
      "id": "42",
      "task_type": "mcq",
      "context_id": "ukazka_6",
      "question": "Hlavnou funkciou textu ukážky 6 je",
      "options": {
        "A": "presviedčať.",
        "B": "zabávať.",
        "C": "poúčať.",
        "D": "hodnotiť."
      },
      "answer": {
        "correct_option": "A"
      }
    },
    {
      "id": "43",
      "task_type": "mcq",
      "context_id": "ukazka_6",
      "question": "V ktorej možnosti je správne utvorené vzťahové prídavné meno od slova Sliač?",
      "options": {
        "A": "sliačanský",
        "B": "sliačský",
        "C": "sliačsky",
        "D": "sliacky"
      },
      "answer": {
        "correct_option": "C"
      }
    },
    {
      "id": "44",
      "task_type": "mcq",
      "context_id": "ukazka_6",
      "question": "Čo majú spoločné slovesá dajte sa, užite si, zastavte sa?",
      "options": {
        "A": "Sú vždy zvratné.",
        "B": "Sú utvorené predponou.",
        "C": "Majú nedokonavý slovesný vid.",
        "D": "Majú rovnaký slovesný spôsob."
      },
      "answer": {
        "correct_option": "D"
      }
    },
    {
      "id": "45",
      "task_type": "mcq",
      "context_id": "ukazka_6",
      "question": "V ktorej možnosti sa nachádza jednovýznamové slovo?",
      "options": {
        "A": "atmosféra",
        "B": "pamiatka",
        "C": "zastávka",
        "D": "minca"
      },
      "answer": {
        "correct_option": "D"
      }
    },
    {
      "id": "46",
      "task_type": "short_text",
      "context_id": "ukazka_6",
      "question": "Vypíšte z ukážky 6 slovo pomenúvajúce štýl minulého obdobia.",
      "options": null,
      "answer": {
        "accepted": [
          "retro"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "47",
      "task_type": "short_text",
      "context_id": "ukazka_6",
      "question": "Koľko miest má v ukážke 6 nepriame pomenovanie?",
      "options": null,
      "answer": {
        "accepted": [
          "3",
          "tri",
          "3 mestá",
          "tri mestá"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "48",
      "task_type": "short_text",
      "context_id": "ukazka_6",
      "question": "Doplňte správny tvar slova meď do nasledujúcej vety z ukážky 6.\nPreslávila sa ťažbou ____.",
      "options": null,
      "answer": {
        "accepted": [
          "medi"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "49",
      "task_type": "mcq",
      "context_id": "ukazka_7",
      "question": "Ktoré tvrdenie vyplýva z ukážky 7?",
      "options": {
        "A": "Leonato je láskavý otec Beatrice.",
        "B": "Beatrice a Benedik majú podobné zmýšľanie.",
        "C": "Claudio obdivuje Benedika a jeho povahu.",
        "D": "Hero žiarli na obľúbenosť Beatrice."
      },
      "answer": {
        "correct_option": "B"
      }
    },
    {
      "id": "50",
      "task_type": "mcq",
      "context_id": "ukazka_7",
      "question": "Ktorá z postáv v ukážke 7 najčastejšie používa vo vyjadrovaní elipsy?",
      "options": {
        "A": "Claudio",
        "B": "Leonato",
        "C": "Benedik",
        "D": "Beatrice"
      },
      "answer": {
        "correct_option": "A"
      }
    },
    {
      "id": "51",
      "task_type": "mcq",
      "context_id": "ukazka_7",
      "question": "Ktoré tvrdenie o ukážke 7 je pravdivé?",
      "options": {
        "A": "Je napísaná rytmicky viazanou rečou.",
        "B": "Využívajú sa v nej monológy.",
        "C": "Chýbajú v nej zvolania.",
        "D": "Má znaky absurdnej drámy."
      },
      "answer": {
        "correct_option": "A"
      }
    },
    {
      "id": "52",
      "task_type": "mcq",
      "context_id": "ukazka_7",
      "question": "Slovné spojenie veľa kriku pre nič možno v súčasnosti zaradiť medzi",
      "options": {
        "A": "parafrázy.",
        "B": "epigramy.",
        "C": "frazeologizmy.",
        "D": "anekdoty."
      },
      "answer": {
        "correct_option": "C"
      }
    },
    {
      "id": "53",
      "task_type": "mcq",
      "context_id": "ukazka_7",
      "question": "Do ktorej literatúry z hľadiska literárno-historického obdobia zaraďujeme tvorbu Williama\nShakespeara?",
      "options": {
        "A": "do stredovekej",
        "B": "do renesančnej",
        "C": "do barokovej",
        "D": "do romantickej"
      },
      "answer": {
        "correct_option": "B"
      }
    },
    {
      "id": "54",
      "task_type": "short_text",
      "context_id": "ukazka_7",
      "question": "Koľko replík v ukážke 7 obsahuje autorské poznámky?",
      "options": null,
      "answer": {
        "accepted": [
          "1",
          "jedna"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "55",
      "task_type": "short_text",
      "context_id": "ukazka_7",
      "question": "Doplňte na zakryté miesto v ukážke 7 slovo označujúce časť vonkajšej kompozície\ndivadelnej hry.",
      "options": null,
      "answer": {
        "accepted": [
          "dejstvo"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "56",
      "task_type": "short_text",
      "context_id": "ukazka_7",
      "question": "Ktorým vetným členom je slovo uzožieranie v nasledujúcej vete z ukážky 7?\nUzožieranie zastaví len bozk.",
      "options": null,
      "answer": {
        "accepted": [
          "predmet",
          "priamy predmet",
          "predmet v akuzatíve",
          "predmet v a"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "57",
      "task_type": "mcq",
      "context_id": "ukazka_8",
      "question": "Čím sa podľa Zoé vyznačoval tulák z ukážky 8?",
      "options": {
        "A": "Túžbou po neopakovateľnom dobrodružstve.",
        "B": "Smerovaním k povrchnému životu.",
        "C": "Závislosťou od bezhraničnej slobody.",
        "D": "Sklonom k prirodzenému rebelantstvu."
      },
      "answer": {
        "correct_option": "D"
      }
    },
    {
      "id": "58",
      "task_type": "mcq",
      "context_id": "ukazka_8",
      "question": "Ktorý prvok je využitý v liste v ukážke 8?",
      "options": {
        "A": "vokatívne oslovenie",
        "B": "básnická otázka",
        "C": "rytmicko-syntaktický paralelizmus",
        "D": "automatický text"
      },
      "answer": {
        "correct_option": "A"
      }
    },
    {
      "id": "59",
      "task_type": "mcq",
      "context_id": "ukazka_8",
      "question": "Ktoré typy textu využil autor v ukážke 8?",
      "options": {
        "A": "vecný súvislý text a monologický text",
        "B": "vecný nesúvislý text a monologický text",
        "C": "vecný súvislý text a dialogický text",
        "D": "vecný nesúvislý text a dialogický text"
      },
      "answer": {
        "correct_option": "B"
      }
    },
    {
      "id": "60",
      "task_type": "mcq",
      "context_id": "ukazka_8",
      "question": "K lexike ktorého jazykového štýlu patrilo na základe ukážky 8 zvýraznené slovo **exhibit**?",
      "options": {
        "A": "administratívneho",
        "B": "hovorového",
        "C": "umeleckého",
        "D": "publicistického"
      },
      "answer": {
        "correct_option": "A"
      }
    },
    {
      "id": "61",
      "task_type": "mcq",
      "context_id": "ukazka_8",
      "question": "Ktorý umelecký prostriedok predstavuje veta jedz krásu života sťa každodenný chlieb?",
      "options": {
        "A": "epiteton",
        "B": "inotaj",
        "C": "prirovnanie",
        "D": "zosobnenie"
      },
      "answer": {
        "correct_option": "C"
      }
    },
    {
      "id": "62",
      "task_type": "short_text",
      "context_id": "ukazka_8",
      "question": "Vypíšte z listu z ukážky 8 zámeno, ktoré v ňom možno považovať za napísané chybne.",
      "options": null,
      "answer": {
        "accepted": [
          "ti",
          "ťa",
          "ty"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "63",
      "task_type": "short_text",
      "context_id": "ukazka_8",
      "question": "Ktorý slohový postup sa uplatnil v tabuľkovej časti ukážky 8?",
      "options": null,
      "answer": {
        "accepted": [
          "informačný",
          "informačný slohový postup"
        ],
        "normalize": [
          "trim",
          "casefold",
          "collapse_ws"
        ]
      }
    },
    {
      "id": "64",
      "task_type": "short_text",
      "context_id": "ukazka_8",
      "question": "Vypíšte z ukážky 8 jedno prídavné meno, ktoré vyjadruje citový vzťah Zoé k tulákovi.",
      "options": null,
      "answer": {
        "accepted": [
          "milý",
          "ľúbostný",
          "milý, ľúbostný",
          "ľúbostný, milý"
        ],
        "normalize": [
          "trim",
          "casefold",
          "collapse_ws"
        ]
      }
    }
  ]
}